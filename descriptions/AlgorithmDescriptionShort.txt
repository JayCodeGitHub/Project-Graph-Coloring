Algorytm rozpoczyna działanie od reprezentacji grafu jako listy sąsiedztwa. Każdemu wierzchołkowi 
przypisywany jest losowy kolor z zakresu od 1 do n.

Następnie przeprowadzany jest iteracyjny proces optymalizacji w celu eliminacji konfliktów. Najpierw 
identyfikowane są wierzchołki biorące udział w konfliktach. Spośród nich losowo wybierany jest jeden, dla 
którego rozważane są wszystkie inne kolory. Dla każdej zmiany obliczana jest wartość delta – różnica w 
liczbie konfliktów przed i po zmianie – co pozwala ocenić jej skuteczność.

W algorytmie wykorzystywany jest mechanizm tabu, który przechowuje ostatnie zmiany kolorów, 
zapobiegając ich natychmiastowemu cofnięciu i powtarzalnym operacjom. Mechanizm aspiracji umożliwia 
jednak wykonanie ruchu tabu, jeśli znacząco redukuje on konflikty.

Gdy uda się uzyskać bezkonfliktowe kolorowanie dla danej liczby barw, algorytm podejmuje próbę
rozwiązania problemu z mniejszą paletą kolorów. Wierzchołki z niedozwolonym kolorem 
otrzymują losowo nowy kolor z dozwolonego zakresu, po czym ponownie rozpoczyna się proces optymalizacji.

Algorytm stopniowo zmniejsza liczbę dostępnych kolorów, aż do momentu, gdy nie da się już znaleźć 
poprawnego kolorowania. Wówczas przyjmuje się ostatnie znalezione bezkonfliktowe rozwiązanie jako ostateczne.